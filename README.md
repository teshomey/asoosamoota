## SABBATA WAAQAYYOO
Yeroon isaa tibba gannaa baatii Hagayyaa keessa ture. Bokkaa qilleensa jabaa makatee huccuu gonneetti ol soqolutu roobaa jira. Yandoo manni hin baanne! Mana baadiyaa citaan kabamte bantiirraan seenee maatii yaaddoo dhinphuun jaanjessee kan lolaan manaa baasu. Karfaffuu bubbeen walmake karfaffeessaa cirracha adiiN gubbaarraa gad natti darbata. Uffatni koo doolla'ee akka nama ofirratti fincaa'ee mormaan na seenee miiljalaan na ba'eera. Tortoranii rooba hin dhiyeessani akkuma jedhanii makmaakan anis qorra tibba gannaafi reebicha cabbii damdamadheen qoma qullaa keessuma deemaa jira.
